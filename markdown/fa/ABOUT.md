# انگیزه اولیه

ایده و انگیزه پروژه وقتی به ما رسید که خودمان شروع به ساخت و نگهداری یک بسته اپن‌سورس کردیم که مطمئن بودیم به درد خیلی ایرانی‌های دیگر می‌خورد، اما شاید به‌راحتی قابل پیدا کردن نباشد. مخزن‌های مختلفی با عنوان‌هایی مانند Awesome List برای جمع‌آوری و معرفی پروژه‌های ایرانی موجود هستند اما بیشتر محدود و قدیمی اند. این شد که به فکر جمع‌آوری مخزن‌های اپن‌سورس ایرانی کردیم و نهایتا "متن‌باز" را ساختیم.

# سیر تکاملی متن‌باز

همانطور که ما به ساخت متن‌باز ادامه دادیم، متوجه شدیم کارهای زیادی وجود دارد که می‌توانیم با همه مخازن و کاربران انجام دهیم، بنابراین ویژگی‌های جدیدی مانند مجموعه‌ها، بخش پروژه‌های منتخب و جدول کاربران برتر به پروژه اضافه شد.

در این حین، جامعه ما در حال رشد بود، بنابراین ما یک وبلاگ برای اعضای انجمن ایجاد کردیم تا در آن پست بنویسند.

# آینده متن‌باز

جای خالی سرویس‌هایی مانند Patreon و Open Collective در جامعه اپن‌سورس ایران احساس می شود. ما برنامه داریم یا به نوعی آنها را با ریال ایران ادغام، یا یک پلتفرم مشابه ایجاد کنیم.

همچنین علاقه‌مند برای برگزاری رویدادهای مرتبط با اپن‌سورس در قالب هکاتون‌ها و مسابقات برنامه‌نویسی هستیم.

می‌توانید مواردی که در حال کار‌کردن بر روی آن‌ها هستیم را در صفحه [نقشه‌راه](https://github.com/orgs/matnbaz/projects/1/) مشاهده کنید.
