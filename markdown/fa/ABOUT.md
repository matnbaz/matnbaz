# انگیزه اولیه

ایده و انگیزه پروژه وقتی به ما رسید که خودمان شروع به ساخت و نگهداری یک بسته اپن‌سورس کردیم که مطمئن بودیم به درد خیلی ایرانی‌های دیگر می‌خورد، اما شاید به‌راحتی قابل پیدا کردن نباشد. مخزن‌های مختلفی برای جمع‌آوری و معرفی پروژه‌های ایرانی موجود هستند اما بیشتر محدود و قدیمی اند. این شد که به فکر جمع‌آوری خودکار مخزن‌های اپن‌سورس ایرانی افتادیم و نهایتا "متن‌باز" را ساختیم.

# سیر تکاملی متن‌باز

بعد از پیاده‌سازی قابلیت‌های پایه مانند جست‌و‌جو‌گر مخزن‌ها، متن‌باز مورد علاقه بسیاری از توسعه‌دهندگان ایرانی قرار گرفت. هم‌چنین متوجه شدیم کارهای زیادی هست که می‌توانیم با همه مخازن و کاربران انجام دهیم و قابلیت‌های جدیدی مانند بخش مجموعه‌ها، پروژه‌های منتخب و جدول کاربران برتر به پروژه اضافه شد. همینطور با رشد انجمن دیسکورد، وبلاگی برای متن‌باز ایجاد کردیم تا اعضای انجمن در آن تولید محتوا کنند.

# آینده متن‌باز

جای خالی سرویس‌هایی مانند Patreon و Open Collective در جامعه اپن‌سورس ایران احساس می شود. ما برنامه داریم یا به نوعی آنها را با ریال ایران ادغام، یا یک پلتفرم مشابه ایجاد کنیم.

ما همچنین علاقه‌مند به برگزاری رویدادهای مرتبط با اپن‌سورس در قالب هکاتون‌ها و مسابقات برنامه‌نویسی هستیم.

- اگر دوست دارید به متن‌باز کمک کنید، به [صفحه حمایت](https://matnbaz.net/support) مراجعه کنید.
- اگر می‌خواهید بدانید در حال حاضر بر روی چه چیزی کار می‌کنیم، به [صفحه نقشه‌راه](https://github.com/orgs/matnbaz/projects/1/) مراجعه کنید.
- اگر پرسشی دارید، احتمالا پاسخ خود را در [صفحه پرسش‌های متداول](https://matnbaz.net/faq) پیدا می‌کنید.
