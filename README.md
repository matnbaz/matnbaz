![Matnbaz Logo](https://github.com/matnbaz/visual-identity/blob/main/readme-logo.png)

# انگیزه

ایده و انگیزه پروژه وقتی به ذهن ما رسید که خودمان شروع به ساخت و
نگهداری یک بسته اوپن‌سورس کردیم که مطمئن بودیم به درد خیلی ایرانی‌های
دیگر می‌خورد، اما شاید قابل دسترسی و پیدا کردن نباشد. مخزن‌های مختلفی
با عنوان‌هایی مانند Awesome List برای لیست کردن پروژه‌های ایرانی موجود هستند اما
بیشتر محدود و قدیمی اند. این شد که به فکر جمع‌آوری مخزن‌های اوپن‌سورس
ایرانی کردیم و "متن‌باز" متولد شد.

# نحوه کار

نرم‌افزار سمت سرور ما - [که اوپن‌سورس است](https://github.com/matnbaz/matnbaz) - در فاصله‌های معین، به دنبال مخزن‌های ایرانی شروع به گردش در گیت‌هاب می‌کند. مخزن‌هایی که با معیار‌های تعریف شده هماهنگ هستند (مواردی مانند حداقل ستاره) به لیست مخزن‌های سایت اضافه می شوند و قابل مشاهده از بخش [کاوش](https://matnbaz.net/explore) سایت هستند.

اما هم‌چنان ممکن است مخازنی به طور اشتباه شناسایی و ذخیره شوند. برای حل این مشکل قابلیت گزارش را به کاربران و مخزن‌ها اضافه کردیم تا در صورت مشاهده مخزن‌های غیر‌مرتبط،‌ بازدید‌کنندگان بتوانند آن‌ها را گزارش دهند تا به لیست سیاه اضافه شوند.

هم‌چنین، این روند مطمئنا نمی‌تواند _تمام_ مخزن‌ها و کاربران ایرانی را جمع‌آوری کند. پس بخش [ثبت کاربر](https://matnbaz.net/submit-user) را اضافه کردیم تا بازدید‌کنندگان بتوانند کاربران را به صورت دستی اضافه کنند.

# انجمن

یکی از اهداف ما ساخت یک انجمن فعال و دوستانه است. در انجمن دیسکورد متن‌باز کاربران می توانند با افراد دیگر آشنا شوند، برای انجام پروژه‌های متن‌باز همکار جمع کنند و...

[به انجمن متن‌باز بپیوندید](https://discord.link/matnbaz)

# کمک و حمایت

بزرگ‌ترین کمکی که می‌توانید برای متن‌باز کنید، معرفی آن به افراد دیگر است.

- به پروژه در [صفحه گیت‌هاب](https://github.com/matnbaz/matnbaz) ستاره دهید.
- در‌مورد پروژه [توییت کنید](https://twitter.com/intent/tweet?text=%D8%A8%D9%87%20%22%D9%85%D8%AA%D9%86%E2%80%8C%D8%A8%D8%A7%D8%B2%22%20%DB%8C%DA%A9%20%D8%B3%D8%B1%DB%8C%20%D8%A8%D8%B2%D9%86%DB%8C%D8%AF.%20%0A&url=matnbaz.net&via=matnbaz_net) و به آشنایان معرفی کنید.

هم‌چنین کمک مالی شما برای ما بسیار با‌ارزش است - متن‌باز در حال حاضر هیچ‌گونه درآمدی ندارد و نگهداری آن هزینه و وقت زیادی می‌برد.

- حمایت مالی https://zarinp.al/matnbaz

# در شبکه‌های اجتماعی

برای دسترسی به اخبار مربوط به پروژه، صفحه‌های ما را دنبال کنید:

- [تلگرام](https://t.me/matnbaz_net)
- [توییتر](https://twitter.com/matnbaz_net)
- [اینستاگرام](https://instagram.com/matnbaz_net)

# پرسش‌های متداول

برای مشاهده پرسش‌های متداول به [این صفحه](https://matnbaz.net/faq) مراجعه کنید.

# سازندگان متن‌باز

- علیرضا زمانی ([@alitnk](https://github.com/alitnk)): ایده‌پردازی - بک‌اند - فرانت‌اند - اپ موبایل
- کسری قریشی ([@kasraghoreyshi](https://github.com/kasraghoreyshi)): هم‌فکری در ایده‌پردازی - فرانت‌اند (سابق)
