# انگیزه

ایده و انگیزه پروژه وقتی به ذهن ما رسید که خودمان شروع به ساخت و
نگهداری یک بسته متن‌باز کردیم که مطمئن بودیم به درد خیلی ایرانی‌های
دیگر می‌خورد، اما شاید قابل دسترسی و پیدا کردن نباشد. مخزن‌های مختلفی
با عنوان Awesome List برای لیست کردن پروژه‌های ایرانی موجود هستند اما
بیشتر محدود و قدیمی اند. این شد که به فکر جمع‌آوری مخزن‌های متن‌باز
ایرانی کردیم و "متن‌باز" متولد شد.

# نحوه کار

نرم‌افزار سمت سرور ما - [که متن‌باز است](https://github.com/matnbaz/matnbaz) - در فاصله‌های معین، به دنبال مخزن‌های ایرانی شروع به گردش در گیت‌هاب می‌کند. پس از پیدا کردن مخزن‌ها، صاحب‌های آن‌ها را در دیتابیس ذخیره می کند و در مرحله دوم تمام مخزن‌های صاحب‌ها را استخراج می کند. مخزن‌هایی که با معیار‌های تعریف شده هماهنگ هستند (مواردی مانند حداقل Star) به لیست مخزن‌های سایت اضافه می شوند و قابل مشاهده از بخش [کاوش](https://matnbaz.net/explore) سایت هستند.

پس همان‌طور که مطرح شد، ما به دنبال مخزن های ایرانی/فارسی نیستیم. بلکه به دنبال مخزن هایی با سازنده/نگاه‌دارنده ایرانی هستیم.

اما هم‌چنان ممکن است مخازنی به طور اشتباه شناسایی و ذخیره شوند. برای حل این مشکل قابلیت گزارش را به کاربران و مخزن‌ها اضافه کردیم تا در صورت مشاهده مخزن‌های غیر‌مرتبط،‌ بازدید‌کنندگان بتوانند آن‌ها را گزارش دهند تا به لیست سیاه اضافه شوند.

هم‌چنین، این روند مطمئنا نمی‌تواند _تمام_ مخزن‌ها و کاربران ایرانی را جمع‌آوری کند. پس بخش [ثبت کاربر](https://matnbaz.net/submit-user) را اضافه کردیم تا بازدید‌کنندگان بتوانند کاربران را به صورت دستی اضافه کنند.

# انجمن

یکی از اهداف ما ساخت یک انجمن فعال و دوستانه است. در انجمن دیسکورد متن‌باز کاربران می توانند با افراد دیگر آشنا شوند، برای انجام پروژه‌های متن‌باز همکار جمع کنند و...

[به انجمن متن‌باز بپیوندید](https://discord.gg/SNHSYWsKYQ)

# آینده

در صورت استقبال از متن‌باز و جذب مخاطب،‌ خیلی دوست داریم رویداد‌هایی مربوط به فضای متن‌باز (مانند هکاتون‌ها) اجرا کنیم. اما در لحظه نوشتن این متن، چیز زیادی درمورد آینده پروژه نمی‌دانیم!

لینک شبکه‌های اجتماعی متن‌باز را می‌توانید از بخش فوتر سایت پیدا کنید.

# کمک و حمایت

روش های زیادی برای حمایت از پروژه وجود دارد که در زیر آن‌ها را لیست کرده‌ایم

- به پروژه در [صفحه گیت‌هاب](https://github.com/matnbaz/matnbaz) ستاره دهید
- در‌مورد پروژه [توییت کنید](https://twitter.com/intent/tweet?text=%D8%A8%D9%87%20%D8%B3%D8%A7%DB%8C%D8%AA%20%D9%85%D8%AA%D9%86%20%D8%A8%D8%A7%D8%B2%20%DB%8C%D9%87%20%D8%B3%D8%B1%20%D8%A8%D8%B2%D9%86%DB%8C%D8%AF%20&url=https%3A%2F%2Fmatnbaz.net) و به آشنایان معرفی کنید
- ایده‌هایی رو که درمورد سایت دارید در سرور دیسکورد در میان بگذارید
- در توسعه پروژه کمک کنید (هماهنگی‌ها در سرور دیسکورد انجام می‌شود)
- اسپانسر پروژه شوید (بنر اسپانسر در سایت و گیت‌هاب قرار می‌گیرند، برای اطلاعات بیشتر به alirezazamani2922@gmail.com ایمیل دهید)
- صفحه پروژه را در صفحات اجتماعی دنبال کنید:
    - [Telegram](https://t.me/matnbaz_net)
    - [Twitter](https://twitter.com/matnbaz_net)
    - [Instagram](https://instagram.com/matnbaz_net)
    - [Discord Community](https://discord.gg/SNHSYWsKYQ)
- سازندگان پروژه را در گیت‌های دنبال کنید:
    -  [@alitnk](https://github.com/alitnk)
    -  [@kasraghoreyshi](https://github.com/kasraghoreyshi)
